<div id="faq-like">
  <h2 id="ufal-point-faq">O repozitoriju <a href="http://www.clarin.si/">CLARIN.SI</a> in njegovih pravilnikih</h2>
  <div>gostuje na <a href="http://www.ijs.si/">Institutu »Jožef Stefan«</a></div>
  <hr />
  <ul id="faqs-list">
    <li><a href="#about-repository">O repozitoriju in njegovih pravilnikih</a></li>
    <li><a href="#mission-statement">Izjava o poslanstvu</a></li>
    <li><a href="#data-ethics">Etična načela hrambe podatkov v repozitoriju</a></li>
    <li><a href="#privacy-policy">Pravilnik o zasebnosti</a></li>
    <li><a href="#citing-policy">Pravilnik o citiranju</a></li>
    <li><a href="#about-contracts">Sporazum o vnosu in pogodbe</a></li>
    <li><a href="#about-ipr">Pravice intelektualne lastnine nad izvornimi podatki</a></li>
    <li><a href="#metadata-policy">Pravilnik o metapodatkih</a></li>
    <li><a href="#preservation-policy">Pravilnik o hranjenju podatkov</a>
      <ul>
        <li><a href="#integrity-authenticity">Celovitost in pristnost podatkov v repozitoriju</a></li>
        <li><a href="#staff-responsibilities">Pristojnosti osebja repozitorija</a></li>
        <li><a href="#disaster-recovery">Neprekinjenost delovanja in obnovitev po katastrofi</a></li>
        <li><a href="#preservation-plan">Načrt za ohranjanje podatkov repozitorija</a></li>
        <li><a href="#access-continuity">Neprekinjen dostop</a></li>
      </ul>
    </li>
    <li><a href="#terms-of-service">Pogoji storitev</a></li>
  </ul>
  <hr />
  <div>
    <h3 id="about-repository">O repozitoriju in njegovih pravilnikih</h3>
    <p>Raziskovalna infrastruktura CLARIN.SI je slovenski nacionalni center v okviru evropske
    raziskovalne infrastrukture za jezikovne vire in
    tehnologije <a href="https://www.clarin.eu/">CLARIN ERIC</a> in med drugim zagotavlja
    repozitorij CLARIN.SI, v katerem so hranjeni jezikovni viri in orodja.</p>
    <p>Digitalno platformo repozitorija CLARIN.SI gosti <a href="https://www.ijs.si/">Institut
    »Jožef Stefan«</a> (IJS), ki je največja raziskovalna ustanova v Sloveniji. IJS pri razvoju
    platforme in povezanih storitev sodeluje z drugimi ustanovami, ki so
    del <a href="https://www.clarin.eu/content/participating-consortia">infrastrukture CLARIN
    ERIC</a> in <a href="https://www.clarin.si/info/o-projektu/partnerji/">konzorcija
    CLARIN.SI</a>.  </p>
    <p>Repozitorij izpolnjuje standardna načela visokokakovostnih digitalnih repozitorijev, kot so
    uporaba trajnih identifikatorjev, enotnega sistema avtentikacije in avtorizacije ter
    strukturirane, standardizirane in dostopne formate metapodatkov.</p>
    <p>Pravilniki, predstavljeni v nadaljevanju, določajo načine in postopke, ki urejajo hrambo
    podatkov in metapodatkov ter zagotavljajo njihovo celovitost. Ti načini in postopki se
    povezujejo z obstoječimi pravilniki IT in omrežne varnosti, ki veljajo za IJS ter
    za <a href="https://www.arnes.si/">Akademsko in raziskovalno mrežo Slovenije ARNES</a>. Hkrati
    se povezujejo tudi s <a href="http://www.sling.si/sling/">Slovenskim nacionalnim
    superračunalniškim omrežjem SLING</a> in upoštevajo smernice najboljših praks ter standarde, ki
    jih določata CLARIN in <a href="https://www.coretrustseal.org/">Core Trust Seal</a>.  </p>
    <p>Pravilniki repozitorija CLARIN.SI so bili zasnovani, da bi:</p>
    <ul>
      <li>zagotavljali uporabnost in dostopnost hranjenih podatkov, kar vključuje
      upoštevanje <a href="https://www.go-fair.org/fair-principles/">načel FAIR</a>;</li>
      <li>zagotavljali zanesljiv postopek pridobitve metapodatkov in podatkov ter njihovo objavo in
      hrambo;</li>
      <li>zagotavljali celovitost in točnost metapodatkov za vse podatke ter hkrati omogočali, da je
      prek metapodatkov mogoče najti katerokoli od hranjenih podatkov;</li>
      <li>zagotavljali dosledno uporabo licenc za podatke in omejevali uporabo podatkov v skladu s
      temi licencami;</li>
      <li>zagotavljali kakovost in celovitost podatkov v repozitoriju prek zagotavljanja fizične in
      digitalne varnosti.</li>
    </ul>
  </div>
  <br />
  <div>
    <h3 id="mission-statement">Izjava o poslanstvu</h3>
    <br />
    <p>Namen infrastrukture <a href="https://www.clarin.eu/">CLARIN ERIC</a> je spodbujati raziskave
    na področju humanistike in družboslovja, tako da je vsem raziskovalcem z enovito prijavo
    omogočen dostop do platforme, ki na evropski ravni združuje jezikovne vire in napredna
    orodja. To se uresničuje z razvojem in delovanjem skupne distribuirane infrastrukture, ki
    omogoča dostop do jezikovnih virov, tehnologij in strokovnega znanja humanističnim in
    družboslovnim raziskovalnim skupnostim.</p>
    <p>Skupnost uporabnikov storitev CLARIN.SI zajema slovensko in mednarodno raziskovalno skupnost,
    še posebej raziskovalce, ki delujejo v okviru digitalne humanistike ter korpusnega in
    računalniškega jezikoslovja oziroma na drugih področjih, kjer proizvajajo ali uporabljajo
    jezikovne podatke ali orodja za obdelavo naravnih jezikov. Repozitorij je uporaben tudi za
    podjetja, ki razvijajo aplikacije, vezane na jezikovne tehnologije, saj vsebuje tudi vire, ki
    omogočajo komercialno uporabo (npr. CC-BY).<p>
    </p>Čeprav repozitorij CLARIN.SI vključuje podatke za številne jezike, večinoma pokriva vire
    in tehnologije za slovenščino, hrvaščino in srbščino, zato so primarni uporabniki repozitorija
    CLARIN.SI raziskovalci in podjetja, ki se ukvarjajo s temi jeziki.</p>
  </div>
  <br />
  <div>
    <h3 id="data-ethics">Etična načela hrambe podatkov v repozitoriju</h3>
    <p>Skrbniki repozitorija CLARIN.SI skušajo v okviru zmogljivosti zagotavljati, da se pri
    ustvarjanju, zbiranju, dostopanju do podatkov in njihovi uporabi upoštevajo ustrezna znanstvena
    in etična načela. Da bi uresničili poslanstvo infrastrukture CLARIN.SI, smo
    v <a href="terms-of-service">Pogojih storitev</a> določili nekaj osnovnih pravil.</p>
    <p>Podatki v repozitoriju CLARIN.SI so dostopni v skladu z licenco, ki jim je bila
    dodeljena. Uporabniki <strong>morajo</strong> v vsakem objavljenem delu vir podatkov citirati z
    uporabo trajnega identifikatorja (glejte <a href="cite">Citiranje podatkov</a>) ter navedbo
    avtorjev in, kjer je to možno, izdajatelja. Spletni roboti vseh podatkov vnosov ne smejo
    zbirati, razen začasno za namene indeksiranja celotnega besedila ali analize
    citiranja. Komercialna prodaja podatkov vnosov brez uradnega dovoljenja imetnika avtorskih
    pravic je prepovedana, razen če jo dovoljuje licenca vnosa.</p>
    <p>Avtor vnosa <a href="contract">se med postopkom vnosa zaveže</a>, da ima pravico deliti
    podatke in da sme repozitoriju podeliti pravico do distribucije teh podatkov v avtorjevem
    imenu. S to zavezo se razrešijo morebitne pravne zagate glede pravice do intelektualne
    lastnine.</p>
  </div>
  <br />
  <div>
    <h3 id="privacy-policy">Pravilnik o zasebnosti</h3>
    <!-- Povezava je v samo v EN. -->
    <p>Preberite naš <a href="https://www.clarin.si/privacy_policy.html">Pravilnik o zasebnosti</a>,
    da se seznanite z upravljanjem osebnih podatkov v repozitoriju in storitvah CLARIN.SI. </p>
  </div>
  <br />
  <div>
    <h3 id="citing-policy">Pravilnik o citiranju</h3>
    <p>Preberite naš <a href="cite">Pravilnik o citiranju</a>, da se seznanite, kako pravilno
    citirati uporabljene podatke iz repozitorija CLARIN.SI.</p>
    <p>Vnosi v repozitoriju se pogosto sklicujeje na objave, dostopne na spletu, ki podrobno
    opisujejo podatke vnosa. Za spletne naslove teh objav priporočamo uporabo stalnih
    identifikatorjev (npr. DOI), kadarkoli so ti dostopni.</p>
  </div>
  <br />
  <div>
    <h3 id="about-contracts">Sporazum o vnosu in pogodbe</h3>
    <p>CLARIN.SI razlikuje med tremi vrstami pogodb:</p>
    <ul>
      <li>Za vsak vnos sklenemo standardno pogodbo z avtorjem vnosa, t. i. <a id="distribution-link"
      href="contract">Sporazum o vnosu v repozitorij</a>, v kateri so navedene naše pravice in
      dolžnosti in s katero avtor vnosa izjavlja, da ima pravico deliti podatke, ter repozitoriju
      daje pravico do distribucije podatkov v avtorjevem imenu.</li>
      <li>Vsak, ki prenese podatke, se zaveže k spoštovanju licence, ki je bila dodeljena vnosu. Če
      želite prenesti zaščitene podatke, se morate avtenticirati in elektronsko podpisati
      licenco. Seznam licenc, ki so v našem repozitoriju, lahko najdete <a href="licenses"
      id="available-licenses">tukaj</a>.</li>
      <li>Avtorji vnosa lahko svojemu viru dodelijo poljubno licenco med postopkom vnašanja
      podatkov.</li>
    </ul>
  </div>
  <br />
  <div>
    <h3 id="about-ipr">Pravice intelektualne lastnine nad izvornimi podatki</h3>
    <p>Kot že omenjeno v poglavju <a href="#about-contracts">Sporazum o vnosu in pogodbe</a>, od
    avtorja vnosa zahtevamo, da podpiše <a href="contract">Sporazum o distribuciji virov</a>, ki
    določa, da ima avtor vnosa pravico deliti podatke in repozitoriju daje pravico do distribucije
    podatkov v avtorjevem imenu. To pomeni, da so za pravice intelektualne lastnine odgovorni
    izključno avtorji vnosa, zato jih morajo urediti pred objavo podatkov ali orodij v
    repozitoriju.</p>
    <p>Vnose pregledajo skrbniki repozitorija (uredniki). Pri jezikovnih podatkih, še posebej pri
    jezikovnih korpusih so pomembni trije pravni vidiki. Prvi zajema avtorske pravice na izvirniku,
    ki ga po slovenski zakonodaji
    ureja <a href="http://www.pisrs.si/Pis.web/pregledPredpisa?id=ZAKO403">Zakon o avtorskih in
    sorodnih pravicah (ZASP)</a>. Drugi vidik zadeva zaščito osebnih podatkov, kar
    urejata <a href="http://www.pisrs.si/Pis.web/pregledPredpisa?id=ZAKO3906">Zakon o varstvu
    osebnih podatkov (ZVOP-1)</a> in <a href="http://data.europa.eu/eli/reg/2016/679/oj">uredba
    GDPR</a>. Tretji vidik zajema pogoje uporabe lastnika platforme in velja za korpuse, ki
    vsebujejo podatke, prevzete z družbenih omrežij. Prva dva vidika je treba presojati tudi v
    razmerju do javnega dobrega, ki sledi iz deljenja podatkov. Če so uredniki v dvomih glede
    skladnosti podatkov z veljavnimi zakoni in predpisi, lahko od avtorja vnosa zahtevajo dodatne
    informacije ali zavrnejo objavo podatkov. Če za vnos veljajo posebni pogoji, jih je mogoče
    vključiti v licenco za distribucijo, ki se jo oblikuje po meri vnosa. Če se avtorji vnosa s tem
    strinjajo, se lahko podatki z različnimi orodji tudi prilagodijo, da ne kršijo določil zakonov,
    npr. za objavo se lahko pripravijo zgolj vzorci celotnih besedil ali pa se povedi besedil
    premeša tako, da je mogoče zadostiti predpisom glede avtorskih pravic, vendar hkrati ohraniti
    vsebino; z orodji za prepoznavanje imenskih entitet je mogoče besedila tudi anonimizirati, in
    sicer z zakritjem osebnih podatkov, s čimer se prikrije identiteta oseb oziroma zagotovi pravica
    do pozabe, kar je še posebej pomembno za korpuse, ki vsebujejo starejša časopisna besedila.</p>
    <p>V repozitoriju trenutno ni vnosov z zaupnimi podatki ali podatki, ki bi ob razkritju
    predstavljala tveganje, niti ne pričakujemo, da bi se to v prihodnosti spremenilo. Za večino
    podatkov v repozitoriju velja odprt dostop oziroma podobne javne licence, in sicer predvsem
    različice <a href="https://creativecommons.org/licenses/?lang=sl">licenc Creative
    Commons</a>. Znatno manj vnosov je na voljo pod pogoji prilagojenih licenc, ki pa so še vedno
    samo delno omejujoče (npr. dostop samo za uporabnike z akademskih institucij in prepoved
    redistribucije). Poslanstvo repozitorija je zagotavljati široko dostopne podatke, zato
    repozitorij ne sprejema vnosov z zaupnimi podatki ali podatki, ki bi ob razkritju predstavljala
    tveganje. Obenem je treba omeniti,
    da <a href="https://www.clarin.eu/governance/legal-issues-committee">Odbor za pravna in etična
    vprašanja pri CLARIN ERIC</a>, katerega član je tudi CLARIN.SI, organizira izobraževanja na temo
    zakonitega in etičnega upravljanja in distribucije besedilnih podatkov.</p>
  </div>
  <br />
  <div>
    <h3 id="metadata-policy">Pravilnik o metapodatkih</h3>
    <p>Vnos mora biti opremljen z <a href="metadata">zadostnimi metapodatki</a>, ki opisujejo
    vsebino, izvor in format vnosa, da se omogočita njegova hramba in distribucija. Metapodatki so
    prosto dostopni in v javni lasti (pod <a href="http://creativecommons.org/about/cc0">licenco
    CC0</a>). Pridržujemo si pravico do obveščenosti o komercialni rabi metapodatkov iz repozitorija
    CLARIN.SI. Izbrane metapodatke in namen uporabe sporočite na <a class="helpdesk-tolink"
    href="#">Pomoč uporabnikom</a>.</p>
  </div>
  <br />
  <div>
    <h3 id="preservation-policy">Pravilnik o hranjenju podatkov</h3>
    <p>CLARIN.SI se zavezuje k dolgoročni skrbi za podatke, ki so vneseni v repozitorij, in si
      prizadeva za uveljavljanje dobrih praks digitalnega arhiviranja.</p>
    <br />
  
    <h4 id="integrity-authenticity">Celovitost in pristnost podatkov v repozitoriju</h4>
    <p>Uporabniki lahko nove podatke vnesejo prek spletnega obrazca za oddajo vnosa ali prek
    neposrednega stika z urednikom, pri čemer urednik nato izvede vnos. Vnos vira oziroma orodja je
    omogočen zgolj registriranim uporabnikom, registracija pa je pogojena z akademskim računom pri
    eni od ustanov, ki so povezane v našo federacijo ponudnikov identitete. To pomeni, da je
    akademska ustanova odgovorna za preverjanje identitete uporabnika. Od trenutka, ko je vnos
    ustvarjen, se hranijo informacije o njegovem izvoru. Ko je vnos odobren, lahko njegove
    (meta)podatke spreminjajo zgolj skrbniki. Avtorji podatkov lahko več informacij najdejo na
    strani <a href="item-lifecycle">Življenjski ciklus vnosa</a> ali pa se obrnejo
    na <a class="helpdesk-tolink" href="#">Pomoč uporabnikom</a>.</p>
    <p>Uredniki vnos pregledajo z orodji, ki dodatno preverijo metapodatke (npr. pregled URL-jev v
    metapodatkih), in nastavijo ustrezno raven podpore za vnesene formate podatkov. Vnose tako
    pregleda usposobljeno osebje, ki se prepriča, da je vnos opremljen z ustreznimi metapodatki, da
    formati podatkov ustrezajo dobrim praksam in izpolnjujejo zahteve glede dostopnosti, dolgoročne
    hrambe, celovitosti in kakovosti podatkov ter skladnosti z zakonodajo.</p>
    <p>Z rednim preverjanjem celovitosti podatkov v vseh fazah življenjskega cikla vnosa lahko
    zagotovimo, da digitalni vnos ni bil spremenjen ali poškodovan. Preverjanje vključuje kontrolo
    kod md5, celovitosti metapodatkov in delovanja URL-jev. Rezultate teh avtomatskih tedenskih
    preverjanj prejmejo upravljavci repozitorija.</p>
    <p>Vnesenih podatkov ni mogoče spreminjati. Če želite objaviti spremenjene podatke, morate
      <a href="item-lifecycle#newversion-item">ustvariti nov vnos v
      repozitoriju</a>. Na ta način lahko zagotavljamo ponovljivost
      rezultatov, pridobljenih na osnovi določenih podatkov, kot tudi
      nedvoumno navezovanje trajnih identifikatorjev na vnos. Obstoj
      starejše oziroma novejše različice je zabeležen v metapodatkih
      in <a href="http://hdl.handle.net/11356/1210">vizualno prikazan
      na spletni strani vnosa</a>. Izjemoma je predvsem v primeru
      manjših popravkov mogoče spreminjati metapodatke. Repozitorij
      beleži revizijsko sled za vse posege v podatke, vključno s
      spremembami metapodatkov, ki se tudi zapiše v metapodatke
      vnosa.</p>  <br />
    <h4 id="staff-responsibilities">Pristojnosti osebja repozitorija</h4>
    <p>Dostop do skrbniških funkcij repozitorija je omogočen izključno pooblaščenemu osebju. Vsi
    posamezniki, vključeni v vzdrževanje repozitorija in njegovo vsakodnevno delovanje, imajo jasno
    določene vloge ter poznajo veljavne pravilnike in svoje obveznosti glede uveljavljanja tega
    Pravilnika o hranjenju podatkov v skladu s svojo vlogo in pristojnostmi.</p>
    <p>Uredniki vnosov v repozitorij so člani osebja, ki natančno poznajo določila Pravilnika o
    hranjenju podatkov in zahteve glede postopka vnosa ter metapodatkov. Seznanjeni so z zahtevami
    glede skladnosti formata podatkov, vključno s pravili glede dostopnosti, pa tudi z zahtevami,
    vezanimi na dolgotrajno hrambo, zakonodajo in postopek licenciranja. Uredniki prav tako
    upoštevajo dobre prakse in zahteve glede celovitosti in kakovosti podatkov.</p>  <br />
    <h4 id="disaster-recovery">Neprekinjenost delovanja in obnovitev po katastrofi</h4>
    <p>Infrastruktura repozitorija CLARIN.SI gostuje v dveh fizično ločenih računalniških centrih na
    IJS. IJS zagotavlja omrežno varnost, protokole za nadzor in zaščito (požarni zidovi, prijava,
    varnostno svetovanje in ocenjevanje). Podatki, za katere veljajo varnostni in ohranitveni
    ukrepi, vključujejo: (1) vnesene podatke (datoteke ali bajtne tokove), (2) metapodatke
    repozitorija in podatkov, (3) programsko kodo repozitorija in njegove konfiguracije, (4)
    instance operacijskega sistema z njihovimi nastavitvami in dnevniki za repozitorij in povezane
    storitve ter (5) izvožene varnostne kopije konfiguracije in baz podatkov za povezane instance
    storitev.</p>
    <p>Vsaka od navedenih komponent ima svoj pravilnik za varnost podatkov in za varnostne
    kopije. Pred kakršnimikoli spremembami ali nadgradnjo konfiguracije se vedno najprej preveri
    posnetke sistema, poleg tega pa se izvaja redno repliciranje posnetkov sistema na drugi
    lokaciji. Datoteke, ki predstavljajo podatkovne tokove, so varnostno kopirane kot samostojne
    datoteke. Za vse baze podatkov se izvaja redni dnevni izvoz v varnostno kopijo, ki je ločen od
    varnostnih kopij in repliciranja posnetka operacijskega sistema. Enak pristop za usklajenost
    baze podatkov velja tudi za podatke, ki se uporabljajo v instancah storitev. Edina izjema so
    specializirane baze podatkov, ki so avtomatsko ustvarjene iz razpoložljivih podatkov. V tem
    primeru varnostne kopije vključuje izvirne podatke in pretvorbene skripte.</p>
    <p>Upravljavci redno posodabljajo repozitorij z upoštevanjem obstoječih in široko sprejetih
    smernic ter dobrih praks, kar omogoča usklajeno delovanje repozitorija v skladu s sodobnimi
    standardi. Trenutno se to izvaja znotraj zaščitenega visokodostopnega okolja infrastrukture IT
    na IJS in prek široko uporabljane platforme CLARIN-DSpace. Ta platforma temelji na dobro podprti
    odprtokodni platformi DSpace, vendar je prilagojena za hrambo in distribucijo jezikovnih
    virov. Platforma je na voljo prek platforme
      GitHub: <a href="https://github.com/ufal/lindat-dspace">https://github.com/ufal/clarin-dspace</a>,
      veja, ki jo uporabljamo za CLARIN.SI pa na
      <a href="https://github.com/clarinsi/clarin-dspace">https://github.com/clarinsi/clarin-dspace</a>.</p>
    <p>Platforma DSpace temelji na referenčnem modelu Odprtega informacijskega sistema za
    arhiviranje (OAIS), pri izvedbi pa so upoštevani standardi, ki jih je skupnost CLARIN prepoznala
    kot pomembne. Če bo v prihodnosti prišlo do sprememb, bo repozitorij CLARIN.SI moral
    izpolnjevati podobne zahteve.</p>
    <p>Izvedba repozitorija CLARIN.SI je prilagojena in lokalizirana različica repozitorija
    CLARIN/LINDAT. Repozitorij CLARIN.SI sledi posodobitvam izvirne različice in je postavljen v
    virtualiziranih instancah operacijskega sistema na gruči, ki je sestavljena iz več aplikacijskih
    strežnikov in je konfigurirana tako, da zagotavlja okolje, ki je odporno na napake in podpira
    večje število instanc aplikacije. To vključuje beta-strežnik, ki se uporablja za preizkus
    nadgradenj, kot tudi sistem za hrambo podatkov s strojnim kontrolnikom RAID in konfiguracijo
    RAID-6 za preprečevanje izgub in za posnetke stanja različic, njihovo podvajanje in varnostno
    kopiranje. Poleg tega sistem podpira porazdeljen datotečni sistem, ki se izvaja na lokalnih
    diskih aplikacijskih strežnikov in znotraj gruče zagotavlja visokorazpoložljivost nosilcev
    podatkov, varnostnih kopij na ravni datotek in posnetkov aplikacij.</p>
    <p>Vneseni podatki so varno shranjeni na več lokacijah, tj. kot bajtni tokovi repozitorija
    DSpace na nosilcu podatkov, ki je povezan v omrežje in ga upravlja eden od aplikacijskih
    strežnikov ter je podvojen na drugem strežniku, medtem ko so sami podatki shranjeni v
    porazdeljeni visokorazpoložljivi datotečni shrambi.</p>
    <p>Metapodatki in podatki repozitorija so shranjeni v obliki, primerni za takojšno uporabo
    (tj. kot virtualizirane instance PostgreSQL znotraj produkcijske virtualne naprave), in v
    obliki, primerni za varnostno kopiranje in uvoz (tj. besedilni izvoz baze podatkov).</p>
    <p>Spremembe programske opreme repozitorija in njegove konfiguracije se beležijo v sistemu za
    nadzor različic Git, ki omogoča povrnitev prejšnjega stanja in hrambo več različic ter je
    neodvisen od programskega okolja.</p>
    <p>Vsaka aktivna instanca virtualne naprave repozitorija CLARIN.SI in povezanih storitev je
    redno klonirana oziroma je zanjo narejen posnetek stanja in varnostna kopija, še posebej pred
    kakršnimikoli spremembami ali posodobitvami konfiguracije ali programske opreme. To zagotavlja
    čisto povrnitev na zadnje usklajeno stanje brez izgube podatkov. Poleg tega se za spremembe
    konfiguracije in programske nadgradnje izvede preverjanje na aktivnem beta-strežniku s
    sekundarnimi instancami, ki so na voljo v primeru odpovedi sistema.</p>
    <p>Na voljo so tudi dodatni aplikacijski strežniki, ki so namenjeni kot podpora pri popolni
    spremembi lokacije, kar je predvideni ukrep v primeru napake infrastrukture aplikacijskega
    strežnika ali tehničnih težav v strežniški sobi. Varnostne kopije virtualne naprave, podatkov in
    izvozov zbirk podatkov so klonirane v sekundarni sistem za varnostno kopiranje na drugi
    lokaciji, kar omogoča popolno obnovitev v primeru napake v podatkovnem centru. Varnostno
    kopiranje se redno izvaja na lokaciji infrastrukture, in sicer tako na ravni posnetkov
    virtualnega sistema kot na ravni izvoženih podatkov (izvozi datotek in zbirk podatkov v obliki
    besedila), varnostne kopije pa so nato podvojene tudi na drugi lokaciji. Za datoteke in posnetke
    virtualne naprave se uporablja drugačen način varnostnega kopiranja, da se preprečijo kritične
    točke odpovedi pri postopkih varnostnega kopiranja in obnovitve. Upoštevamo standardna
    priporočila za varnostno kopiranje, vključno s kodami za zagotavljanje celovitosti datotek in
    orodji za samodejni nadzor, kar omogoča funkcionalnosti na različnih ravneh, med drugim tudi
    popolno obnovitev storitve v drugem okolju in prenos vseh podatkov na drugo instanco platforme
    CLARIN-DSpace.</p>  <br />
    <h4 id="preservation-plan">Načrt za ohranjanje podatkov repozitorija</h4>
    <p>CLARIN.SI ima <a href="contract">pravico kopirati, prenašati in hraniti podatke ter
    zagotavljati dostop do podatkov</a>. Ohranjanje podatkov vključuje prevzem vnesenih podatkov in
    njihovo hranjenje ter zagotavljanje, da so podatki arhivirani, dostopni in razpoložljivi za
    raziskovalno skupnost kot določa poslanstvo infrastrukture CLARIN.SI.</p>
    <p>DSpace, posledično pa tudi programska oprema repozitorija CLARIN-DSpace, omogoča dve ravni
    ohranjanja digitalnih podatkov. Prva raven je ohranjanje bitov, kar zagotavlja celovitost
    podatkov in metapodatkov skozi čas ne glede na morebitne spremembe fizične shrambe. Druga raven
    zadeva ohranjanje funkcionalnosti. Datoteka se skozi čas lahko spreminja, zato da jo je vedno
    mogoče uporabljati tudi z novo programsko opremo, tj. njena digitalna oblika in nosilec se
    sočasno razvijata. Pretvorba med formati je glavna in najbolj neposredna strategija ohranjanja
    funkcionalnosti.</p>
    <p>Strategija ohranjanja podatkov je vključena v vse funkcionalne koncepte referenčnega modela
    OAIS, namenjenega digitalnim okoljem za ohranjanje podatkov. Med fazo vnosa podatkov avtorji
    vnosa prek uporabniškega vmesnika sledijo logičnim korakom. Med drugim ti koraki vključujejo
    nalaganje podatkov, pri čemer morajo avtorji vnosa uporabljati formate in standarde, ki jih
    priporoča <a href="https://www.clarin.eu/content/standards-and-formats">CLARIN</a>
    in <a href="data">CLARIN.SI</a>, seznanitev s pravnimi vidiki, vključno s
    podpisom <a href="contract">soglasja za distribucijo podatkov</a>, in vodeno izbiro ustreznega
    modela licenciranja.</p>
    <p><a href="item-lifecycle">V fazi pregleda</a> uredniki preverijo vse informacije, vključno z
    izbiro digitalnega formata datotek. CLARIN.SI izvaja redne preglede metapodatkov in podatkov
    (npr. njihovo popolnost, kodiranje) in lahko od avtorjev vnosov zahteva dodatne
    informacije. Manjše spremembe metapodatkov (popravljanje zatipkov, poenotenje ključnih besed,
    dodajanje (DOI) referenc novim objavam) je mogoče izvesti tudi po objavi vnosa. Vse take
    spremembe se beležijo v metapodatkih vnosa. V repozitoriju nikoli ne izbrišemo metapodatkov, saj
    so ti ključni za dolgoročnost. Skrbniške naloge med drugim vključujejo spremljanje samodejnih
    sporočil platforme, ki omogočajo lažje prepoznavanje morebitnih težav pri dolgoročnem ohranjanju
    podatkov. Za repozitorij tudi velja, da so metapodatki <a href="#metadata-policy">javni</a>.</p>
    <p>Jezikovni podatki so kompleksni, saj so lahko multimodalni (besedilo, govor, video) in
    visokostrukturirani (npr. geselski članki v temeljnih slovarjih) ali bogato označeni
    (npr. skladenjsko, pomensko). Pri repozitoriju CLARIN.SI <a href="data">zahtevamo</a> določeno
    strukturo podatkov in uporabo izbranih formatov. Smernice določajo, da imajo odprti standardi
    prednost pred lastniškimi, formati, da morajo označevalne sheme biti natančno dokumentirane,
    preverljive in izkazane, formati, ki temeljijo na besedilu, imajo prednost pred binarnimi
    formati in, da je v primeru digitalizacije analognega signala se priporoča brezizgubno stiskanje
    oziroma odpoved stiskanju podatkov.</p>
    <!--p>Število sprejetih formatov je razmeroma majhno in zanje obstaja dokumentacija, kar bo v prihodnosti omogočalo lažjo pretvorbo. Besedilni viri (ki predstavljajo znaten delež vnosov v repozitoriju) morajo biti vedno zakodirani v skladu s standardom Unikod, in kadar je mogoče v jeziku XML. Podatki z enostavnejšo strukturo so lahko zapisani tudi kot seznami ali tabele z znanimi separatorji (TSV ali CSV). Podatki v jeziku XML morajo vedno vsebovati tudi shemo XML, ki definira uporabljene elemente in atribute, ter njihova medsebojna razmerja. Priporočamo standardne sheme XML, še posebej parametrizacije Smernic <a href="https://tei-c.org/">Text Encoding Initiative</a>; kjer je to mogoče, priporočamo uporabo <a href="https://github.com/clarinsi/TEI-schema">sheme TEI XML, ki smo jo oblikovali pri CLARIN.SI</a>. V primeru uporabe formatov po meri zahtevamo dokumentacijo, zato da lahko zagotovimo možnost prihodnje uporabe pretvornikov podatkov. Čeprav so formati, ki jih sprejema repozitorij, dobro uveljavljeni, se vseeno lahko čez čas spremenijo. Če se bo izkazala utemeljena potreba po novih formatih, bodo ti vključeni v repozitorij, pri čemer bodo stari formati ohranjeni, da se zagotovi ponovljivost (tj. podatki v novem formatu bodo postali nov vnos, ki mu bo dodana povezava do podatkov v starem formatu). Pretvorbe so lahko tehnične narave, še posebej za avdio in video datoteke. V tem primeru bodo izvedene z odprtokodnimi pretvorniki. Lahko pa so tudi strukturne, vendar bodo te pretvorbe obravnavane posamezno. Za pretvorbe v XML, ki so med najpogostejšimi pretvorbami, se uporabljaj standard XSLT. Nekateri splošno uporabni skripti XSLT so na voljo na <a href="https://github.com/clarinsi/">strani CLARIN.SI na platformi GitHub</a>.</p-->
    <p>Vsi metapodatki in podatki imajo trajni identifikator (PID). Metapodatke je mogoče zajeti v
    berljive in razumljive datoteke XML.</p>
    <p>Osebje repozitorija CLARIN.SI mora zagotavljati, da se naloge, povezane s skrbništvom,
    vzdrževanjem in upravljanjem, izvajajo skladno z uveljavljenimi dobrimi praksami in smernicami
    IJS, centra CLARIN.SI, infrastrukture CLARIN EU in drugih slovenskih skupin, kot
    je <a href="https://www.rd-alliance.org/groups/rda-slovenia">vozlišče RDA Slovenija</a>. Zato
    morajo biti tehnični ukrepi in smernice vedno posodobljeni glede na najnovejša priporočila,
    osebje pa se spodbuja k sodelovanju v različnih odborih CLARIN ERIC, vključno
    s <a href="https://www.clarin.eu/governance/standing-committee-clarin-technical-centres">stalnim
    odborom tehničnih
    centrov</a>, <a href="https://www.clarin.eu/governance/legal-issues-committee">odborom za pravna
    in etična vprašanja</a>, <a href="https://www.clarin.eu/governance/standards-committee">odborom
    za standarde</a>
    in <a href="https://www.clarin.eu/governance/user-involvement-committee">odborom za interakcijo
    z uporabniki</a>. Poleg tega mora biti programska oprema repozitorija CLARIN.SI posodobljena na
    najnovejšo različico. Osebje repozitorija CLARIN.SI je prek e-pošte, storitve Slack in GitHub v
    rednem stiku s CLARIN/LINDAT in razvijalci platforme CLARIN-DSpace. CLARIN.SI tako zagotavlja
    posodobljeno in varno izvedbo lokalne različice v skladu z najboljšimi praksami. CLARIN.SI
    razvijalcem platforme poroča o težavah in predlaga izboljšave, poleg tega pa sodeluje tudi pri
    razvoju platforme in standardov, ki se uporabljajo za kodiranje jezikovnih virov.</p>
    <p>Od tehnične in uredniške ekipe repozitorija CLARIN.SI se v okviru njihove vloge pričakuje
    redna udeležba na konferencah in delavnicah, kjer se obravnavajo jezikovni viri, npr. Language
    Resources and Evaluation Conference, in spremljanje razvoja področja in najboljših področnih
    praks. </p> <br />
    <h4 id="access-continuity">Neprekinjen dostop</h4>
    <p>CLARIN.SI, slovenski nacionalni center CLARIN, financira Javna agencija za raziskovalno
    dejavnost Republike Slovenije (ARRS) v okviru raziskovalnega programa ESFRI. Trenutna raven
    financiranja zadostuje za vzdrževanje repozitorija in drugih spletnih storitev CLARIN.SI ter za
    nadaljevanje prizadevanj za njihovo izboljšavo. Obenem prejeta sredstva omogočajo tudi
    vzdrževanje varnosti podatkov vsaj na trenutni ravni.</p>
    <p>CLARIN.SI je sprejel ukrepe, ki zagotavljajo neprekinjen dostop do podatkov tudi v primeru
    nepričakovanega zmanjšanja finančnih
    sredstev. <a href="https://github.com/ufal/clarin-dspace">Platforma repozitorija CLARIN</a>
    zahteva malo vzdrževanja, enako velja tudi za ostale spletne storitve, ki jih zagotavlja
    CLARIN.SI (npr. spletni konkordančniki). Skrbniki repozitorija pa so redno zaposleni v
    gostiteljskem institutu oziroma pri enem od konzorcijskih partnerjev CLARIN.SI. To pomeni, da bi
    tudi v primeru izpada prihodkov lahko vzdrževali delovanje storitev brez namenskih sredstev kar
    nekaj časa, zagotovo pa vsaj pet let. V tem času bi bilo v repozitorij najverjetneje mogoče
    vnašati tudi nove vire in orodja.</p>
    <p>Repozitorij CLARIN.SI je odprtokodni program, enako platformo repozitorija pa uporablja
    tudi <a href="https://github.com/ufal/clarin-dspace#clarin-dspace-deployments">osem drugih
    centrov CLARIN</a>, kar omogoča enostaven prenos podatkov iz enega repozitorija CLARIN-DSpace v
    drugega, pri čemer se ohranijo isti stalni identifikatorji vnosov in nabor funkcij. Če bi bilo
    torej v najslabšem primeru financiranje infrastrukture CLARIN.SI v celoti prekinjeno in drugih
    virov financiranja za vzdrževanje repozitorija vsaj v trenutni obliki ne bi bilo mogoče najti,
    bi lahko nek drug center CLARIN prevzel vsebino našega repozitorija in rekonfiguriral trajne
    identifikatorje za vnose iz repozitorija CLARIN.SI. Za takšen prenos smo
    sklenili <a href="http://www.clarin.si/info/wp-content/uploads/2020/04/CLARIN-agreement-CZ-SI_signed.pdf">pisni
    dogovor s češkim centrom LINDAT-CLARIAH-CZ</a>.</p>
  </div>
  <br />
  <div>
    <h3 id="terms-of-service">Pogoji storitev</h3>
    <p><!--ta dva odstavka se ponovita v razdelku etična načela, razen drugega stavka v obeh
    odstavkih.-->Da bi uresničili poslanstvo infrastrukture CLARIN.SI, smo
    v <a href="terms-of-service">Pogojih storitev</a> določili nekaj osnovnih pravil. Z uporabo ali
    dostopom do kakršnihkoli podatkov ali storitev, ki jih zagotavlja repozitorij, se zavezujete k
    spoštovanju pogojev, navedenih v zgoraj omenjenem dokumentu.</p>
    <p>Podatki v repozitoriju CLARIN.SI so dostopni v skladu z licenco, ki jim je bila
    dodeljena. Uporabniki <strong>morajo</strong> v vsakem objavljenem delu vir podatkov citirati z
    uporabo trajnega identifikatorja (glejte <a href="cite">Citiranje podatkov</a>) ter navedbo
    avtorjev in, kjer obstaja, izdajatelja. Spletni roboti ne smejo zbirati vseh podatkov vnosov,
    razen začasno za namene indeksiranja celotnega besedila ali analize citiranja. Komercialna
    prodaja podatkov vnosov brez uradnega dovoljenja imetnika avtorskih pravic je prepovedana, razen
    če jo dovoljuje licenca vnosa.</p>
    <p>Če ugotovimo, da registrirani uporabnik krši licenco ali pogoje storitev, lahko s pomočjo
    ponudnika identitete ugotovimo, za katero fizično osebo gre. Tej osebi preprečimo dostop do
    repozitorija. Raziskovalno skupnost, oz. vsaj tisti njen del, ki je povezan z našimi viri
    obveščanja (dopisni seznami, družbene platforme itd.) seznanimo s kršitvijo. Kot skrajnji ukrep,
    lahko uporabimo tudi pravna sredstva.</p>
  </div>
</div>
